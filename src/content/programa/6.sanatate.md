---
icon: health_and_safety
---

# Sănătate

Credem ȋn servicii de sănătate eficiente şi aflate ȋn apropierea casei, iar programul nuostr ȋşi propune să dezvolte o reţea locală modernă şi variată de servicii de sănătate, astfel ȋncât deplasările pentru astfel de nevoi să reprezinte doar excepţii. Iniţiativele echipei vor urmări:

- Modernizarea, inclusiv ȋn sensul extinderii dispensarului din Ciorogârla şi, pe termen mediu şi lung, includerea altor specializări (oftalmologie, ginecologie, cardiologie) cu o prezenţă lunară a medicilor specialişti;
- Sprijinirea gravidelor prin ajutor ȋn monitorizarea sarcinii şi organizarea de cursuri de puericultură;
- Susţinerea unui program periodic destinat creării temporare a unor echipe mobile de medici specialişti pentru serviciile medicale absente;
- Punerea ȋn aplicare a unui program de monitorizare a sănătăţii populaţiei de seniori din Ciorogârla si Dârvari, orientat cu precădere către bătrânii singuri;
- Dezvoltarea unui program de atragere a cadrelor medicale ȋn cabinetele comunei, inclusiv prin punerea la dispoziţie a locuinţelor de serviciu şi burselor de administrare;
- Promovarea unui parteneriat flexibil fiscal (reducerea unor taxe şi impozite locale) pentru cadrele medicale sau antreprenorii interesaţi ȋn deschiderea unor cabinete medicale ȋn Ciorogârla sau Dârvari.
- Valorificarea spaţiilor deţinute de Primărie, inclusiv Centrul social pentru organizarea de campanii periodice de monitorizare a sănătăţii populaţiei cu precădere a personalelor vulnerabile.
