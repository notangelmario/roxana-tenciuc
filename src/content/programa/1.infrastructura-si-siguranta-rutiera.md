---
icon: minor_crash
---

# Infrastructură și siguranță rutieră

Punem siguranța în trafic a cetățenilor pe primul loc, iar angajamentul nostru pentru viitor este acela că toate inițiativele în acest domeniu vor fi promovate prin consultarea și participarea membrilor comunității.

Programul nostru în domeniul siguranței în trafic și infrastructurii rutiere este structurat în trei etape:

**Prima etapă** – Etapa de modernizare în care vor fi luate toate măsurile administrative pentru a aduce infrastructura pietonală și rutieră la un nivel de siguranță și confort adecvat**,** astfel incât o plimbare cu bicicleta sau cu căruciorul prin comună să nu fie o aventură neplăcută în care suntem obligați să mergem pe partea carosabilă sau să ne parcăm mașina în fața porții pentru a nu risca să cădem cu ea în șanț.

Pentru aceasta, principalele inițiative vor urmări:

- Transformarea șanțurilor existente în rigole acoperite cu dale de beton.
- Asfaltarea tuturor străzilor din zone rezidențiale şi amenajarea trotuarelor;
- Iluminat public, inclusiv iluminat public inteligent, pe toate străzile;
- Amenajarea stațiilor de autobuz cu alveole, modernizarea cabinelor și crearea unor zone destinate informării călătorilor cu privire la transportul public;
- Supraveghere video în toate zonele de transport public și în zone declarate strategice pentru siguranța cetățenilor;
- Defrișări regulate de vegetație în curbe periculoase și în zone cu vizibilitate redusă;
- Amplasarea semnelor de circulație pe toată rețeaua de străzi;
- Amplasarea limitatoarelor de viteză sau a altor modalități destinate reducerii vitezei pe toate drumurile comunale;
- Organizarea periodică a unor campanii de informare a cetățenilor despre siguranța în trafic, starea infrastructurii rutiere și pietonale și a condițiilor de circulație;
- Amplasare de oglinzi rutiere în zonele cu vizibilitate redusă, curbe sau intersecții.
- Marcarea, presemnalizarea, semnalizarea si iluminarea tuturor trecerilor de pietoni din localitate, cu precadere cele din preajma unitatilor de invatamant.

**A doua etapă –** Etapa în care vor fi luate toate măsurile administrative pentru a fluidiza circulaţia rutieră şi pentru a asigura condiţii de mobilitate şi transport alternative astfel ȋncât ȋn zilele aglomerate, dimineaţa şi seara, să nu stăm peste o oră ȋn trafic pentru a ajunge acasă ori la serviciu, dar şi pentru a face un pas mai departe, spre viitor, şi a crea condiţii sănătoase şi curate de dezvoltare a comunei.  

Următorul pachet de iniţiative va urmări normalizarea condiţiilor de trafic şi transport public prin:

- Ȋncurajarea transportului public prin negocierea unui parteneriat real cu STB;
- Amenajarea unor staţii de transport public sezonier (de exemplu ȋn perioada anului şcolar sau a lucrărilor agricole), ȋn funcţie de fluctuaţie şi nevoile cetăţenilor;
- Ȋnfiinţarea unor puncte locale accesibile pentru cumpărarea cartelelor sau a biletelor de transport;
- Monitorizarea şi implicarea reală a primăriei ȋn proiectele de infrastructură finanţate de către Consiliu Judeţean Ilfov, inclusiv proiectele de construire a sensurilor giratorii, sau cele de infrastrucura;pp
- Promovarea şi implicarea reală ȋn proiecte destinate lărgirii străzilor ȋn curbe cu vizibilitate redusă;
- Ȋnfiinţarea de treceri de pietoni supraȋnălţate pentru drumurile judeţene (DJ);
- Demararea unor proiecte pentru drumuri alternative de legătură ȋntre DJ601 şi DJ602, ȋn parteneriat cu localităţile vecine şi/sau Consiliul Judeţean.

**A treia etapă** **–** va urmări trecerea la un transport verde şi condiţii de mobilitate alternative destinate protecţiei mediului:

- Semaforizare şi sistematizare inteligentă a traficului pietonal şi rutier;
- Dezvoltare a unor rute destinate mobilităţii verzi prin utilizarea bicicletei;
- Amenajarea unor zone de ȋnchiriere şi/sau depozitare a bicletelor;
- Instalarea de rack-uri pentru biciclete ȋn staţiile de transport public;
- Transportul public verde (autobuze electrice), inclusiv transportul şcolar.
