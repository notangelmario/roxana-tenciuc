---
icon: school
---

# Educație

**Acces la educaţie de calitate, aproape de casă**

Programul nostru în domeniul educaţiei este creionat în jurul ideii „nici un copil nu este lăsat ȋn urmă”, iar pentru ca acest mesaj să devină o realitate, vom pune în aplicare toate iniţiativele necesare pentru a garanta accesul tuturor copiilor din Ciorogârla şi Dârvari la o educație de calitate, aproape de casă și adaptată nevoilor fiecăruia dintre ei.  
In comuna noastra, sunt sute de copii care fac naveta in Bucuresti pentru a merge la scoala sau la liceu, petrecand ore in sir in trafic in fiecare zi. Este normal, firesc, sa ne crestem si educam copiii aproape de casa, în Ciorogârla sau Dârvari, nu în București.

Programul nostru în domeniul educației este structurat pe trei tipuri de intervenţii:

1. Intervenţii destinate asigurării accesului la educaţie a tuturor copiilor, inclusiv la educaţie preşcolara (educaţie timpurie), iar iniţiativele vor urmări:

- Modernizarea şi extinderea grădiniţei din Ciorogârla;  
- Construirea unei crese in Ciorogarla-Darvari;  
- Renovarea scolii Generale Ciorogarla si extinderea aceteia, renovarea scolii din Darvari, precum si renovarea Liceului Pamfil Seicaru;

- Implementarea programului Scoala dupa scoala in Ciorogarla si Darvari;

- Accesibilizarea tuturor şcolilor, grădiniţelor, creşelor sau spaţiilor destinate activităţilor educaţionale pentru asigurarea accesului persoanelor cu deficienţe de mobilitate;

- Lansarea unor programe de sprijin pentru familiile defavorizate care să permită mult mai uşor accesul tuturor copiilor la educaţie.

- Incheierea de parteneriate cu asociatii de profil pentru a combate fenomenul de bullyng, dar si pentru alte tipuri de probleme aparute in scoli,

- Incheierea de parteneriate cu asociatii de profil pentru a avea activitati extracuriculare si extrascolare aproape de casa;

2. Intervenţii destinate creşterii ȋncrederii ȋn actul educaţional şi asigurarea unei educaţii de calitate şi incluzive, iniţiativele urmărind:

- Programe de formare continuă pentru toate cadrele didactice (profesori, ȋnvăţători, educatori) din Ciorogârla şi Dârvari;  
- Programe de atragere a cadrelor didactice ȋn şcolile din Ciorogârla şi Dârvari, inclusiv prin punerea la dispoziţie a locuinţelor de serviciu şi acordarea de burse de administrare;  
- Programe de formare ȋn management educaţional pentru echipele de management din şcoli, grădiniţe şi, după caz, din creşe, inclusiv pentru personalul auxiliar;  
- Programe de specializare pentru ȋngrijitori şi personalul auxiliar din grădiniţe şi creşe;  
- Programe de consiliere destinate familiilor cu copii aflaţi ȋn risc de abandon şcolar;  
- Punerea ȋn aplicare a unui program de monitorizare a abandonului şcolar ȋn comună;  
- Programe de consiliere ȋn carieră destinate elevilor ȋn ani terminali din clasele gimnaziale şi liceale;  
- Programe de susţinere a modernizării curriculei şcolare, cu accent pe implicarea elevilor şi parintilor ȋn dezvoltarea acesteia, diversificarea şi adaptarea corespunzătoare a selecţiei de opţionale realizate la clasă (exemple: igienă sanitară, educaţie financiară, planficarea carierei şi altele), promovarea educaţiei incluzive şi a desegregaţiei;  
- Programe de susţinere a participării elevilor la activităţi extraşcolare (activităţi culturale, civice, inclusiv susţinerea creării unui club al elevilor din Ciorogârla şi Dârvari, activităţi sportive);  
- Susţinerea şi participarea la programul naţional “A Doua Şansă” destinat celor care vor să reia şi să finalizeze şcoala obligatorie.

3. Intervenţii destinate dezvoltării infrastructurii şcolare, iniţiativele urmărind:

- Lansarea unor programe de educaţie aplicată, prin dezvoltarea şi amenajarea de laboratoare ȋn şcoli şi ȋn liceu, crearea şi demarcarea unor zone de cercetare aplicată (incubatoare pentru potenţiale universităţi), cursuri ȋn aer liber, bibliotecă virtuală şi altele;

- Crearea continua de parteneriate cu angajatori şi universităţi pentru asigurarea unei legături reale ȋntre elevii din Ciorogârla şi Dârvari şi oportunităţile de dezvoltare a carierei.
