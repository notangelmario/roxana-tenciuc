---
icon: directions_run
---

# Sport și agrement

In ultimii ani, am avut multe discutii cu parintii dar si cu tinerii care locuiesc in Ciorogarla si darvari.Am înţeles că, pentru noi toți, calitatea vieții reprezintă o necesitate iar administrația publică trebuie sa faca tot ce ne necesar ca sa putem trăi sănătos și armonios în locul în care plătim taxe și impozite cu regularitate.

Echipa noastră înţelege să acorde prioritate inițiativelor sportive, de performanță sau celor dedicate menținerii sănătății, fie că vorbim despre locul de agrement în care îți petreci timpul cu cei mici sau locuri de relaxare și socializare pentru tine şi prietenii tăi.

Ne propunem să dezvoltăm acest tip de infrastructură asttfel:

- Deschiderea spațiilor pentru sport tuturor cetățenilor;
- Crearea unor locuri de joacă utilizând echipamente ce respectă standardele de siguranţă şi de mediu, situate in mai multe locatii din Ciorogarla (sarbi-romani) si Darvari;
- Transformarea malului râului Ciorogârla într-un loc de promenadă (activităţi de recreere, sportive, de joacă sau o simplă plimbare) amenajat în armonie cu mediul, utilizând elemente naturale, cu impact minim asupra florei şi faunei existente;
- Demararea proiectelor pentru amenajarea unui parc în fiecare sat, respectând identitatea Ciorogârlei, respectiv a Dârvariului;
- Construirea unei baze sportive ȋn Dârvari;
- Amenajarea unui spațiu în aer liber pentru a găzdui evenimente artistice, târguri specifice, patinoar temporar ȋn lunile de iarnă, etc
- construirea unei baze sportive multidisciplinare ce va putea găzdui antrenamente pentru sporturi diverse si va permite copiilor nostri sa practice sportul gratuit, aproape de casa – inclusiv piscină.
- Sprijinirea Clubului Sportiv Ciorogarla pentru a avea echipamente de ultima generatie, astfel incat Clubul Sportiv Ciorogarla sa fie competitiv, indiferent de ramura sportiva;

&nbsp;

Într-o a doua etapă ne vom concentra pe creşterea diversităţii activităților în aer liber și valorificarea comunei la potenţial maxim:

- Ne propunem amenajarea unui skatepark pentru a le oferi tinerilor ocazia să practice o parte dintre sporturile preferate în condiții optime;
- Ne dorim valorificarea bunurilor de patrimoniu și readucerea lor ȋn viața comunei. Vom demara proiecte pentru valorificarea Institutului Cantacuzino (Conacul Dorobanţu) şi conacul Gigurtu, în parteneriat public-privat (cu actualii proprietari ai clădirilor-patrimoniu);
- Valorificarea potențialului oferit de râu prin amenajarea unei piste de caiac-canoe, parc senzorial;
