---
icon: water_drop
---

# Utilități publice: apă, canalizare şi gaze

Programul nostru ȋn domeniul utilităţilor publice este structurat pe două categorii de intervenţii:

- cele destinate zonelor rezidenţiale;
- intervenţii ce vizeză zonele industriale.

Angajamentul nostru pentru domeniul utilităţilor publice este acela ca, până ȋn 2028, toate locuinţele şi clădirile aflate ȋn proximitatea reţelei de apă şi canal existente să fie conectate la reţea. Pentru noile autorizări de construire, documentele de urbanism vor fi emise cuprinzând responsabilităţi pentru Primarie şi Dezvoltator, soluţii de racordare şi, acolo unde este cazul, soluţii de extindere şi termene clare.

Ȋn paralel, echipa noastra va lua toate măsurile administrative pentru:

- Urgentarea racordării la apă potabilă şi canalizare furnizate de reţeaua existentă, inclusiv gândirea unui pachet de sprijin pentru familiile aflate ȋn nevoie;
- Implementarea unor soluţii rapide pentru ȋmbunătăţirea calităţii apei ȋn reţeaua existentă;
- Monitorizarea şi implicarea reală a Primăriei ȋn proiectul de extindere a reţelei de apă-canal implementat de către ADIA ILFOV;
- Dezvoltarea unui plan comunal pentru colectarea apelor pluviale şi a unui plan de reacţie ȋn caz de inundaţii;
- Planificarea tuturor lucrărilor de infrastructură rutieră ȋn concordanţă cu lucrările de extindere a reţelei apă-canal;
- Dezvoltarea unui reţele publice de hidranţi şi cişmele;
- Facilitarea extinderii retelei de gaze naturale. Scurtarea timpului de apropare a lucrărilor de extindere a reţelelor de gaze naturale ȋn Primărie;
- Atragerea de fonduri guvernamentale sau fonduri europene pentru extinderea reţelei de gaze naturale ȋn funcţie de programele ȋn derulare.
