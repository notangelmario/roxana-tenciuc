---
icon: agriculture
---

# Agricultură și microferme

Grija faţă de pământ și respectul pentru obiceiurile legate despre cum trebuie îngrijit și lucrat solul sunt sentimente pe care le avem cu toţii ȋn comun. Indiferent dacă este vorba despre munca pentru propria gospodărie sau pentru a câștiga un venit, munca pământului reprezintă o ocupație importantă pentru aproximativ 40% din populația comunei noastre.

Ne dorim sa punem la dispoziţia locuitorilor din Ciorogârla și Dârvari alternative viabile și curate de valorificare a pământului, iar programul nostru ȋși propune să sprijine agricultura de subzistență, dar și agricultura tehnologică și curată.

Pentru agricultura de subzistență, echipa noastră va iniția toate măsurile administrative necesare pentru:

- Aplicarea unui program denumit "microsere", destinat familiilor defavorizate care vor să ȋşi amenajeze o seră pentru subzistență;
- Amenajarea unor locuri speciale pentru vânzarea produselor obținute din propria gospodărie;
- Organizarea de târguri tematice (târgul cireşele, târgul roşiilor, şi altele) la care familiile defavorizate vor participa fără taxe;
- Scutirea de impozit pe pământ pentru familiile care trăiesc din agricultura de subzistenţă;
- Organizarea "târgului obiceiurilor", în care seniorii satelor vor fi invitați să povestească despre reţete pentru dulceţuri, mâncăruri tradiționale, iar donațiile obținute sau taxele de participare vor fi donate către seniorii în nevoie din comună.
- Organizarea unui targ saptamanal pe modelul celui de la Domnesti sau Bolintin, unde cetatenii nostri sa poata cumpara de la producatorii locali produse sanatate;

Pentru proprietarii de pământ care vor să practice o agricultură modernă şi curată, echipa noastra va lua măsuri printre care:

- Facilitarea accesului la documente și informatii privind regimul juridic al terenurilor (registrul cadastral);
- Scutire de impozit pe perioadă determinată a asociațiilor de microferme constituite pe raza localității;
- Târguri tematice pentru informare și promovare produse și practici din agricultură. Taxele colectate vor fi transferate către operatorii din agricultură pentru facilitarea rezolvării de probleme legate de irigaţie, acces zonă şi altele;
- Punerea la dispoziţia cetăţenilor a unei aplicaţii pentru asigurararea informațiilor privind instrumente de finanțare din fonduri europene în agricultură.

Aparte de aceste măsuri, echipa noastră va sprijini apicultorii și va ajuta la promovarea produselor apicole realizate în Ciorogârla și Dârvari.
